Põhiseadus- ja õiguskomisjon ning korruptsioonivastane erikomisjon arutasid korruptsioonivastasest seadusest tulenevate toimingupiirangute mõju meditsiinitöötajate töös.
Arutelu aluseks on Eesti Arstide Liidu ja Tallinna Arstide Liidu Riigikogule saadetud korruptsiooniteemaline pöördumine, milles öeldakse, et korruptsioonivastases seaduses sätestatud toimingupiirangu rikkumise regulatsioon piirab liigselt meditsiinitöötajate igapäevast tööd. Ebaselge sõnastus ja regulatsioon ning kohtupraktika vähesus lisab meditsiinitöötajate niigi stressirohkele tööle ebavajalikke pingeid igapäevaste toimingute läbiviimisel.